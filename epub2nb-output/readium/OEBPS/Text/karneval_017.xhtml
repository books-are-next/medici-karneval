<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>karneval-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="karneval-14" xml:lang="cs-CZ">
		<div class="_idGenObjectStyleOverride-1">
			<p id="_idParaDest-13" class="MLP_uroven2_basne">Sedm radostí lásky</p>
			<p class="MLP_verse_-0-12- ParaOverride-1">Poslechněte si, mé dívky, paní,<br/>sedm sladkých krásných radostí,<br/>kterými ty, kdo mu s&#160;láskou sami<br/>přijdou sloužit, Amor pohostí.<br/>Všem to říkám, hlavně&#160;— mezi námi&#160;—<br/>kráskám v&#160;svěžím květu mladosti.<br/>Svaté slasti&#160;— chutě užijte je,<br/>ať jich všem vám hodně Amor přeje.</p>
			<p class="MLP_verse_-0-12- ParaOverride-1">První radost, kterou Amor dává:<br/>Hledět do dvou očí, když v&#160;nich zraje,<br/>něžný cit a&#160;zář v&#160;nich zažíhává,<br/>vidět rty, když na nich úsměv hraje,<br/>ušlechtilé způsoby&#160;— a&#160;pravá<br/>rozkoš&#160;— chůzi, jako když jde z&#160;ráje;<br/>pohyby a&#160;gesta, hrdlo, paže&#160;—<br/>tím se jemné srdce nejdřív sváže.</p>
			<p class="MLP_verse_-0-12- ParaOverride-1">Druhá radost od Amora bývá<br/>přízeň, že se zchytra dotknout smíš<br/>ručky, když se hraje, tančí, zpívá,<br/>anebo ji jinak stisknout již<br/>při hře, a&#160;když zábava je živá,<br/>házet slovíčka&#160;— ne marná, víš,<br/>po šatech ji sem tam tisknout, hladit,<br/>ale před lidmi se neprozradit.</p>
			<p class="MLP_verse_-0-12- ParaOverride-1">Třetí radost, co ti Amor dává,<br/>je, když rozhořelý tvůj list pro ni<br/>uzná hodný odpovědi; věří<br/>vlastní ruce, že ho do jha skloní…<br/>Sladký fant! Jsou kámen všichni, kteří<br/>vidí ho a&#160;slzu neuroní.<br/>Čteš a&#160;nenasytíš se už slovy:<br/>Sladce vzdycháš díky Amorovi.</p>
			<p class="MLP_verse_-0-12- ParaOverride-1">V&#160;čtvrté radosti se leccos sdělí<br/>o&#160;samotě. Ze srdce v&#160;tu chvíli<br/>děláš psaní, cit se poosmělí<br/>ústy říct, kde bolí co, můj milý.<br/>Slyšíš&#160;— Amor účty dobře dělí&#160;—<br/>věci, že by slunce zastavily:<br/>Sladký pláč a&#160;vzdechy, proklínání<br/>vrat i&#160;oken, ježto k&#160;ní jít brání.</p>
			<p class="MLP_verse_-0-12- ParaOverride-1">Kdo okusí z&#160;radostí tu pátou,<br/>může říct, že Amor ho má rád:<br/>když smí na tu vzácnou, láskou vzňatou<br/>tvář a&#160;hrdlo, bílé paže dát<br/>polibek a&#160;najít vrchovatou<br/>rozkoš v&#160;nich a&#160;v&#160;rtech a&#160;tolikrát<br/>líbat další roztomilé údy,<br/>až znamínka rudá zbudou všudy.</p>
			<p class="MLP_verse_-0-12- ParaOverride-1">Pro tu šestou radost, říkám dál,<br/>(jdu už skoro na závěr své řeči)<br/>pro tu každý, kdo kdy miloval,<br/>snese každou trýzeň, nebezpečí.<br/>Kdo to zakusil, kdo to znal,<br/>ví, že není radost, blaho větší<br/>nad rozkoš přitisknout bez obavy<br/>do náručí ten svůj poklad pravý.</p>
			<p class="MLP_verse_-0-12- ParaOverride-1">Přijde poslední z&#160;těch radostí:<br/>Amor nás chce uspokojit v&#160;duši.<br/>Kolik to chce dvorných něžností,<br/>sladkých slov a&#160;vzdechů&#160;— každý tuší.<br/>Než se dojde k&#160;sedmé radosti,<br/>jak se pláče, jak to duši vzruší!<br/>A&#160;kdo nelže, dělá pak ty věci&#160;—<br/>malíř nenamaluje to přeci.</p>
			<p class="MLP_verse_-0-12- ParaOverride-1">Tyhle radosti všem Amor dává,<br/>kdo mu věrně plní závazek.<br/>Vychutnej je, zkus, když slouží zdravá<br/>krása, ušlechtilost, mladý věk!<br/>Bolí ztrácet čas, když víš, že zbělí hlava.<br/>Ty, kdo radosti, co jsem teď řek,<br/>pilně cvičí, dívenky a&#160;paní,<br/>nemine poslední pomazání.</p>
			<p class="MLP_verse_-0-12- ParaOverride-1">O&#160;radostech slepec vyprávěl&#160;—<br/>teď se odporoučí vaší přízni.<br/>Jen by slitování za to chtěl,<br/>aspoň almužničku stržit si z&#160;ní.<br/>Vidíte, jak chudák zešuntěl:<br/>Amor bludnou poutí slepce trýzní.<br/>Přispějte mu, láskyplné ženy,<br/>aby nebyl bez vás opuštěný!</p>
			<p class="MLP_verse_-0-12- ParaOverride-1">Chudák, je tak sešlý, vyšeptalý,<br/>teď už nemá, s&#160;kým by dělal bály.</p>
		</div>
</body>
</html>