<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>karneval-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="karneval-17" xml:lang="cs-CZ">
		<div class="_idGenObjectStyleOverride-1">
			<p id="_idParaDest-16" class="MLP_uroven2_basne">Píseň o&#160;voňavkách</p>
			<p class="MLP_verse_-0-12- ParaOverride-1">Jsme galáni z&#160;Valenzy,<br/>přišli jsme sem na skok jen<br/>a&#160;jsme okouzleni z&#160;žen<br/>zde ve vaší Florenci.</p>
			<p class="MLP_verse_-0-12- ParaOverride-1">I&#160;když ženy v&#160;naší zemi<br/>ušlechtilé jsou a&#160;krásné,<br/>vy máte vrch nade všemi,<br/>vaše tvář to říká jasně,<br/>a&#160;tu krásu, že svět žasne,<br/>velkou láskou provázíte;<br/>když se, dámy, škaredíte,<br/>bez vás obejdem se, víte.</p>
			<p class="MLP_verse_-0-12- ParaOverride-1">Na dobrou dlaň, jestli chcete,<br/>kelímečky dlouhé máme.<br/>Když řeknete: „Jiným lžete!“,<br/>v&#160;ruce vám je ponecháme.<br/>Stojí&#160;— na místo je dáme.<br/>Na špičce jim oheň hoří,<br/>sladká vůně se tam tvoří<br/>a&#160;má velkou potenci.</p>
			<p class="MLP_verse_-0-12- ParaOverride-1">Na vůni a&#160;sílu je ti<br/>olejík tak bohatý:<br/>ať jsi kdo jsi, projede ti<br/>od hlavy až do paty.<br/>Olej ten je přesvatý,<br/>překapaný v&#160;dobré flaši.<br/>Po kapkách jde; čím víc snáší,<br/>tím větší má potenci.</p>
			<p class="MLP_verse_-0-12- ParaOverride-1">Olej každou bolest spraví,<br/>každou tvrdost změkčí, změní;<br/>olej dodá všemu šťávy,<br/>horkost zchladí v&#160;okamžení,<br/>sladkost vnikne tam, kde není,<br/>i&#160;když trpíš velice.<br/>Zahnat třas a&#160;kaprice,<br/>to chce naši esenci.</p>
			<p class="MLP_verse_-0-12- ParaOverride-1">Chceš mydlící prostředek,<br/>který dělá pěn ažaž?<br/>Kam ho vložíš, vytře flek,<br/>čím víc dáš, tím víc z&#160;něj máš.<br/>Kdoví, možná že ten váš<br/>prstýnek je těsný, paní?<br/>Trpělivost! Podle přání<br/>namydlí ho mládenci.</p>
			<p class="MLP_verse_-0-12- ParaOverride-1">Co máme, je vaše, dámy:<br/>Rozpalujete se k&#160;slasti?<br/>Olej dáme ohni sami,<br/>na svůj účet budem mastit.<br/>Máme olej ze své vlasti,<br/>pomeranče, jasmínky.<br/>Chcete poznat účinky?<br/>Zkuste naši esenci!</p>
		</div>
</body>
</html>