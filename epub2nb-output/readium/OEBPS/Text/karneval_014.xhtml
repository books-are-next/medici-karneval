<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>karneval-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="karneval-11" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="PRVNI_VERS_DO_OBSAHU"><span class="CharOverride-1">„Dobře jsi mi pověděla,</span></p>
			<p class="MLP_verse_-0-12- ParaOverride-1">matičko má, co se sluší:<br/>víc než já kdy, na mou duši,<br/>sotvakterá štěstí měla.</p>
			<p class="MLP_verse_-0-12- ParaOverride-1">Jeden mladík roztomilý<br/>včera v&#160;plesu přišel ke mně,<br/>tak ti způsobný a&#160;milý&#160;—<br/>Kouk se ke mně, hrklo ve mně,<br/>usmál se tak zvláštně, jemně,<br/>řek tím, třeba stál jak němý:<br/>‚K&#160;smrti, děvče, líbíš se mi.‘<br/>Hned jsem celá zahořela.</p>
			<p class="MLP_verse_-0-12- ParaOverride-1">Potom stisk mi rukou ruku,<br/>potají mi přimáčk na ni,<br/>šikovně, že kolem v&#160;shluku<br/>žádný neměl ani zdání,<br/>a&#160;já, jeho ruku v&#160;dlani,<br/>honem jsem ji zmačkla, stiskla,<br/>aby zdálky ani zblízka<br/>společnost nic neviděla.</p>
			<p class="MLP_verse_-0-12- ParaOverride-1">Pak mi k&#160;noze zajel nohou,<br/>až mi šlápnul na suknici,<br/>řek, že celý hoří touhou<br/>do ouška mi něco říci<br/>v&#160;skrytu a&#160;ne v&#160;tlačenici;<br/>nejdřív jsem se nevtípila,<br/>pak jsem všecko pochopila&#160;—<br/>a&#160;hned k&#160;tanci zas jak střela!</p>
			<p class="MLP_verse_-0-12- ParaOverride-1">Řek mi, že si vyříkáme,<br/>co si srdce nejvíc žádá:<br/>poslouchám a&#160;už je amen,<br/>už je marná každá rada;<br/>rovnou na to říkám ráda:<br/>‚Spravím všecko, co ti schází,<br/>nevženu tě na kraj zkázy,<br/>hotová jsem k&#160;všemu celá.‘</p>
			<p class="MLP_verse_-0-12- ParaOverride-1">On, že přijde dneska v&#160;noci<br/>na místečko hezky skryté;<br/>mít tak křídla, mermomocí<br/>byl by letěl okamžitě.<br/>Tiše, hbitě, ostražitě<br/>vkrad se na síň, kde mám lože…<br/>Říc ti o&#160;té kráse&#160;— bože!&#160;—<br/>vím, že bys mi záviděla.</p>
			<p class="MLP_verse_-0-12- ParaOverride-1">Tak jsme tolik přáli si tam,<br/>až měl dost a&#160;usnul sladce.<br/>Jsem jak ve snách, když to říkám:<br/>jen to trvalo tak krátce…<br/>Matičko má, ty jsi rádce,<br/>děkuji ti, zlatá, milá,<br/>pěkně jsi mě pocvičila,<br/>ta tvá rada byla skvělá!“</p>
			<p class="MLP_verse_-0-12- ParaOverride-1">Poučte se, ženy, tady,<br/>věděla, jak chovat se má:<br/>vždyť, když zvážím všecko všady,<br/>kdo má možnost, váhat nemá.<br/>Odklad leckdy vymstí se nám,<br/>darmo zjeví věci skryté:<br/>příležitost využijte<br/>včas a&#160;dřív, než uletěla!</p>
		</div>
</body>
</html>