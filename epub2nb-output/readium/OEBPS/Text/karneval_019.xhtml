<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>karneval-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="karneval-16" xml:lang="cs-CZ">
		<div class="_idGenObjectStyleOverride-1">
			<p id="_idParaDest-15" class="MLP_uroven2_basne">Bakchická píseň</p>
			<p class="MLP_verse_-0-12- ParaOverride-1">Jak je krásné zlaté mládí,<br/>třebas prchá napořád!<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_verse_-0-12- ParaOverride-1">Vidíš Bakcha s&#160;Ariadnou,<br/>jeden na druhého žhavý;<br/>že čas letí, léta vadnou,<br/>věčně spolu svátek slaví.<br/>Hleďte nymfy, hle ty davy&#160;—<br/>veselí se napořád!<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_verse_-0-12- ParaOverride-1">Satyři tu nevázaně<br/>po nymfách teď třeští z&#160;lásky&#160;—<br/>v&#160;jeskyňkách a&#160;v&#160;mlází na ně<br/>nalíčili na sta pastí;<br/>v&#160;žilách Bakchův žár a&#160;slasti<br/>rejdí, křepčí napořád.<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_verse_-0-12- ParaOverride-1">Máš tu nymfy plné vděků,<br/>šťastné, když jsou oklamány.<br/>Proti lásce není léku,<br/>jen nevděčný troup se brání.<br/>Podívejte, v&#160;hloučcích samý<br/>zpěv a&#160;hra jsou napořád.<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_verse_-0-12- ParaOverride-1">Vida, vinná bečka živá:<br/>Na oslu se Silén blíží!<br/>Rozjásaný, zpitý zpívá,<br/>břich a&#160;léta dědu tíží.<br/>Třeba stát už může stíží,<br/>výská, vříská napořád.<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_verse_-0-12- ParaOverride-1">Za nimi se Midas třpytí:<br/>Na co sáhne, v&#160;zlato změní.<br/>Co je platné poklad míti,<br/>když už nic víc k&#160;štěstí není?<br/>Jaká slast a&#160;potěšení?<br/>Žízní prahne napořád.<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_verse_-0-12- ParaOverride-1">Napni každý bystře uši,<br/>vesele pusť zítřek z&#160;hlavy:<br/>Mladý, starý&#160;— tělem, duší<br/>muž i&#160;žena svátek slaví!<br/>Zažeň smutek nenechavý,<br/>slavme svátek napořád!<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_verse_-0-12- ParaOverride-1">Milenci a&#160;krásné paní,<br/>zdráv buď Bakchus a&#160;bůh Lásky!<br/>Tanec, písně, milování!<br/>Hořte srdce, hořte slasti!<br/>Žádná bolest, žádné vrásky!<br/>Staň se to, co se má stát!<br/>Raduj se, kdo chceš být rád!<br/>Nevíme, kam zítřek pádí.</p>
		</div>
</body>
</html>