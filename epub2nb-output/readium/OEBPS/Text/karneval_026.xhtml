<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>karneval-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="karneval-23" xml:lang="cs-CZ">
		<div class="_idGenObjectStyleOverride-1">
			<p id="_idParaDest-22" class="MLP_uroven1_zvlastni_pripady">VELKOLEPÝ VAVŘINEC <br/>aneb <br/>LORENZO IL MAGNIFICO</p>
			<p class="MLP_text_bez1radku">Lorenza de’ Medici (1. 1. 1449 až 8. 4. 1492) nazývali už lichotní současníci „il Magnifico“, tj. Velkolepý nebo Nádherný; dodnes pak je nejslavnějším z&#160;rodu florentských bankéřů, kteří se dokázali dostat do čela pyšné městské republiky a&#160;později ji ovládnout úplně. Byla to osobnost rozporná, tak jako byla rozporná tehdejší Florencie. Právě tím množstvím protikladů, ale i&#160;svou mnohostranností stal se Lorenzo snad nejvýraznějším ztělesněním svého rodného města v&#160;druhé polovině patnáctého století.</p>
			<p class="MLP_text">Historik Francesco Guicciardini, spolu s&#160;Machiavellim první hodnotitel vladaře, píše krátce po jeho smrti: „Město svobodné podle jména, ve skutečnosti a&#160;po pravdě však tyranizované jedním ze svých občanů.“ Lorenzo se ujal moci po smrti svého otce Piera teprve dvacetiletý. V&#160;zahraniční politice se mu podařilo zajistit bezpečnost Florencie obratnou politikou rovnováhy mezi jednotlivými italskými státy, i&#160;když se nevyhnul občasným válečným konfliktům. Ve vnitřní politice obezřetně nerušil republikánské instituce, ale obsadil klíčové funkce svými stoupenci. Fakticky byl samovládcem, vnějším demokratickým chováním si však udržel oblibu u&#160;lidu, takže když se 26. dubna 1478 soupeřská rodina aristokratičtěji laděných Pazziů pokusila zlomit moc Medicejských atentátem v&#160;katedrále (zahynul při něm Lorenzův mladší bratr a&#160;spoluvládce Giuliano), postavilo se obyvatelstvo na jeho stranu a&#160;Lorenzo se snadno&#160;– a&#160;vítaně&#160;– zbavil odpůrců. Získával si přízeň lidu pořádáním okázalých slavností, pečoval o&#160;výstavbu města, vedl skvělý dvůr, na kterém shromažďoval jako mecenáš význačné vědce a&#160;umělce. Stačí připomenout Botticelliho, Poliziana, Leonarda a&#160;Michelangela. Tato světská nádhera a&#160;radovánky vyvolaly reakci: fanatický dominikán Savonarola vášnivě bouřil proti hříšnému městu a&#160;jeho pánu.</p>
			<p class="MLP_text">Vlivu ohnivého mnicha podléhal i&#160;sám Lorenzo, kterého matka vychovala v&#160;přísně katolické víře. Zároveň však nepřestával být skeptikem, jak jej k&#160;tomu vedly jeho politické zkušenosti. Vedle požitkářského epikurejství, k&#160;němuž ho přirozeně sváděl jeho silný senzualismus, vábilo ho stejně silně učení novoplatónské, do něhož ho zasvětil slavný Marsilio Ficino. Tak se u&#160;něho stále křížily a&#160;pojily odchylné názory a&#160;postoje.</p>
			<p class="MLP_text">Básnický talent byl do jisté míry jen podružnou fasetou bohaté osobnosti. Psát úhledné verše patřilo v&#160;té době k&#160;povinnostem vzdělanců. A&#160;nejeden vladař dovedl celkem úspěšně rýmovat. Pro Lorenza však byla poezie víc než pouhý rozmar. Byla to potřeba, radost, uvolnění, únik: o&#160;vládě a&#160;vládci tu nenajdeme ani slovo. Sjednocujícím motivem jeho „roztěkané“, „fragmentární“ tvorby je především dvojí pocit: radost mládí a&#160;vědomí vratkosti, pomíjejícnosti života.</p>
			<p class="MLP_text">Datum vzniku jeho děl neznáme a&#160;těžko můžeme proto soudit, jaký byl jeho vývoj&#160;– ani z&#160;jejich úhrnu se nedá nějaká pevná vývojová linie vysoudit. Soubor je to mnohotvárný a&#160;různorodý tematicky i&#160;stylově. Lorenzo píše náboženské „Chvály“ (Laude) a&#160;„Představení o&#160;svatém Janu a&#160;Pavlovi“ (La rappresentazione di San Giovanni e&#160;Paolo) podle dobových divadelních „rappresenta­zioni sacre“ i&#160;fraškovitý obraz putování mezi florentskými mazavky „Sympozium neboli Pijani“ (Beoni), založený na parodii „Božské komedie“, kde burleskní námět traktuje vznešeným stylem a&#160;formou tercíny. Skládá petrarkovské nyvé sonety, antickou eklogu „Korint“ (Corinto), mytologickou veršovanou povídku „Ambra“ i&#160;půvabnou selanku vesnické lásky „Nencia z&#160;Barberina“ (Nencia da Barberino) i&#160;boccacciovskou „Novelu o&#160;Giacoppovi“ (Novella di Giacoppo). Podle námětu mění podání (od dvorské vybranosti přechází k&#160;intonaci hovorové a&#160;lidové) i&#160;pojetí (od realismu ke karikatuře, od zbožnosti k&#160;lascivitě, od přírodních záběrů k&#160;psychologickým momentkám). Jeho hlavní předností je vystižení konkrétního detailu, i&#160;když kompozičně bývají jeho díla často nevyvážená.</p>
			<p class="MLP_text">Těmito rysy se vyznačují také „Taneční písně“ (Canzoni a&#160;ballo) a&#160;„Karnevalové písně“ (Canti carnascialeschi) našeho výboru. I&#160;z&#160;nemnoha ukázek, zahrnujících sotva polovinu celkového rozsahu obou sbírek, je dobře patrné dvojí ladění Lorenzovy poezie, pronikající i&#160;do těchto „kratochvilných“ básní: střídají se tu verše zamyšlené a&#160;skoro teskné a&#160;rozverný žánrový obrázek, místy silně zabarvený do grotesky, často s&#160;průhledným erotickým podtextem. V&#160;těchto básních, které by umravnění měšťáci rádi označili za prostopášné (ještě Carducci měl s&#160;nimi při vydávání Lorenzova díla potíže a&#160;musel nejpohoršlivější čísla vyřadit), projevuje Lorenzo daleko větší osobitost než u&#160;básní dvorně milostných, kde se vcelku přidržuje petrarkovské tradice. Jejich rozpustilost, hrubozrnný vtip a&#160;okázalá pozemskost mají trojí zdroj: jednak poezii Ana­kreontovu a&#160;Horátiovu, jednak florentskou novelu a&#160;její vyvrcholení, Boccacciův Dekameron, ale především lidové popěvky florentského venkova, škádlivky z&#160;námluv a&#160;svateb i&#160;posvícení. Tím je dána i&#160;jejich svérázná podoba: směs pečlivě vycizelovaných literárních výrazů a&#160;venkovských obratů a&#160;obrazů rustikální naivi­ty a&#160;epikurejské skepse. Kupodivu se však v&#160;těchto lehkonohých textech, koncipovaných původně jako písně (bohužel hudební doprovod se nezachoval), tají hlubší myšlenka: znovu a&#160;znovu se v&#160;nich vrací protest, vzpoura proti vládnoucí konvenci krutě mrzačící a&#160;falšující vztahy mezi mužem a&#160;ženou. Renesanční touha po plném životě se tu projevuje tím „rouhavěji“, čím silnější jsou stále ještě pouta staré církevní výchovy. Nejvýrazněji vyjádřil florentský vladař tento rozpor jásavé radosti a&#160;melancholické úzkosti v&#160;básni „Bakchická píseň“, nazývané také „Triumf Bakcha a&#160;Ariadny“, jejíž slavný refrén</p>
			<p class="MLP_verse_-I-_-12-12-">Jak je krásné zlaté mládí,<br/>třebas prchá napořád:<br/>Raduj se, kdo chceš být rád!<br/>Nevíme, kam zítřek pádí.</p>
			<p class="MLP_text_bez1radku_-0-12-">se stal nejryzejším vyjádřením atmosféry italské renesance.</p>
			<p class="MLP_dopis_podpis_-I-">Jaroslav Pokorný</p>
			<p class="MLP_dopis_bez1radku">Překládáno podle vydání Lorenzo de’ Medici opere, Bari 1939.</p>
			<p class="MLP_dopis">Z&#160;textů, u&#160;nichž je Lorenzovo autorství sporné, zařazujeme pouze Píseň poustevníků.</p>
		</div>
</body>
</html>