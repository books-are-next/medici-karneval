---
title: "Píseň o\_pohledech nazpátek"
contentType: prose
---

_Proti směru, jedna mela,  
běží všecko: Jaké fraky!  
Jdem jak rak — chcem dělat taky  
to, co každá jiná dělá._

_Dnes se musí dívat oči  
dozadu, ne napřed, páni:  
Nikdo nesmí pohled ztočit!  
My jsme zrádné, až bůh brání.  
Ubožák, kdo věří zdání:  
Klam, a nic víc nevydělá._

_Ale my se omlouváme,  
že jdem zpátky honit bycha.  
To dnes každý, vždyť to známe,  
tak už se to v světě míchá.  
Kdo to dělá, ať je zticha:  
Víme, že to kdekdo dělá._

_Čelem vzad si každý řek —  
líp se dneska vyjít nedá.  
Když mu kápne úlovek,  
oporu si napřed hledá,  
zkouší židli, než si sedá:  
Neznectí se, neprodělá._

_Která nechce koukat zpátky,  
točí se pak namáhavě  
vyslouží si samé pátky.  
Z hanby neslyší teď právě.  
Obrací se jí to v hlavě,  
až když už je pošpatnělá._

_Nedivte se tomu, páni,  
z důvtipu teď každý žije,  
tak se ženy také brání:  
Každý měsíc přestupný je!  
Tak den po dni ruku myje:  
takhle vám to každá dělá._
