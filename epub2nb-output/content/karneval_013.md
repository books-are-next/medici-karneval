---
title: ''
contentType: prose
---

„Dostalas, má dcerko mladá,

_vychování víc než dosti.  
Chovej se mi v společnosti,  
jak se sluší, patří, žádá!_

_Když jdeš mezi dámy, pány,  
mezi lidi do zábavy,  
netvař se jak boží rány,  
veselost to nejlíp spraví;  
a když se ti líhne z hlavy  
nápad na kus chytré řeči,  
hned ho udej — víš, to svědčí,  
že máš vtipnou kaši ráda._

_Když se v tobě někdo zhlídne,  
hleď si ho, kdo hledí si tě:  
zalaškuj a mrkni vlídně,  
z rozpaků ho vyveď hbitě;  
když se ruky, nohy, dítě,  
třeba dotk — nic neděje se.  
Ostuda je, dítě, v plese,  
když je ze zábavy váda._

_Když ti někdo — žádný špína —  
dárek z pozornosti slíbí,  
nestyď se a nebuď líná,  
ukaž, že se ti to líbí;  
nemrav je to, hrubé chyby,  
obracet hned k dárci záda.  
Neodmítej, ber, když dává,  
když tě o nic nepožádá._

_Tak to, dcerko, dcerkám sluší,  
to ti bude k cti a chvále;  
zalahoď své mladé duši,  
okřej v bále čile, dbale,  
využij čas dokonale  
na všecko, co život skýtá;  
přejde ples a hoň pak bycha:  
žádná nejsme věčně mladá.“_
