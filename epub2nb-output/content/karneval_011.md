---
title: ''
contentType: prose
---

Paní milá chtivá byla

> mluvit s mladíkem — a ved  
> si tak pěkně, že mu hned  
> ty tři pětky vysolila.

> Na truhle jí prvně zkrátka  
> svoje účty zúčtoval,  
> ale pak se strhla hádka.  
> Ona na něj rovnou dál:  
> „Díl sis ode mne už vzal  
> a cos zatím dělal? Nic!  
> Vyplať další podíl, sic  
> nesmíš odtud, hochu milá!“

> Lakotná je každá žena;  
> pořád jí to nestačilo.  
> „Nejsem ještě vyplacená  
> do puntíku,“ dělá dílo,  
> než, co z pohledávky zbylo,  
> jí dal honem do kasičky.  
> Čiperná jak ryba ničky  
> už ho málem propustila…

> Vzpomněla si nečekaně  
> na úrok, než hoch byl venku.  
> Najisto jde, pustí z dlaně  
> mladíkovu peněženku:  
> „Boží rány! Za chvilenku  
> nemáš vindru, jsi tak chabý?“  
> povídá. „Teď koukej, aby  
> se zas zvedla kupní síla!“

> Hoch byl dobře vybavený,  
> proto neváhal — byl rád.  
> Vrazil do ní část své měny,  
> vyplatil ji akorát.  
> Chtěl už jít a ona: „Stát!“  
> Pak mu dala, než bys řek,  
> vypít dvanáct vajíček,  
> pak ho teprv propustila.
