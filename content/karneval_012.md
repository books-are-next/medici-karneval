---
title: ''
hiddenTitle: true
contentType: poetry
---

<section>

_Natvrdo si porozpráví_

_manžel s ženou: „Jestli, víš,  
tvář a chutě nezměníš,  
já zas nezměním své mravy.“_

</section>

<section>

_Moc si naříkala paní:  
„Vystát už to nemohu —  
jsi jen na určité hraní,“  
řekla mu, „změň polohu!“  
Manžel nato: „Při bohu,  
jak jsem zvyk a jak to znám,  
chci a jinak nedělám,  
dokud nemám lepší zprávy.“_

</section>

<section>

_„V způsobech ses zkrátka zvrh;  
špatně ses to vychoval.  
Není dobrý žádný trh,  
bez zboží, co všem by dal.“  
Manžel k tomu říká dál:  
„Tím sis vinna jen ty sama.  
Lepší tvář mít! Mezi náma —  
copak mě ten podvod baví?“_

</section>

<section>

_Posteskla si rodičům;  
dřív měl stesku on až běda.  
Naříká si sousedům.  
Ve dne v noci pomoc hledá:  
„Ten tvůj taky jinak nedá?  
Nedočkám se chvilky klidu.  
Rozkoš! Vidíš, nač si přijdu.  
Člověk slzy nezastaví!“_

</section>

<section>

_„Snášenlivá,“ řek, „máš být  
k muži. Uč se strpení!  
A můj způsob? Chci mít klid,  
žádné další tupení.  
Budeš chtít mé mazlení,  
jestli vychutnáš mé hraní.  
Řekneš, co já, bez váhání:  
Tenhle způsob je ten pravý!“_

</section>
